## Задачи – подготовка за Контролно № 2

### Задача 1.
Пред нас са поставени 4 супер-туби с вода, всяка с неограничена вместимост 
като имаме условие във всяка следваща туба да слагаме по-малко или толкова 
литра вода колкото предишната. Във всяка туба трябва да има поне по 1 литър вода.</br>
Даден ни е и контейнер с N-литра вода. </br>
Напишете рекурсивна функция, която по дадено N намира по колко различни начина можа да разпределим литрите вода в тубите.</br>

<strong>Ограничения:</strong> 1 <= N <= 20</br>

Пример:</br>
Вход:  8</br>
Изход: 5</br>

<strong>Обяснение – ще покажем как биха изглеждали всички варианти:</strong></br>
5, 1, 1, 1</br>
4, 2, 1, 1</br>
3, 3, 1, 1</br>
3, 2, 2, 1</br>
2, 2, 2, 2</br>

### Задача 2.
1. Да се напише функция, която проверява дали дадено естествено число е просто.</br>
2. Дадена ви е функцията int getNumLetters(char\*), която по даден низ връща броя на символите му. Да се напише функция от по-висок ред, която приема масив от низове, техния брой и указател към функцията getNumLetters и печата на конзолата всички низове, за които броят на символите е просто число.</br>

<strong>Ограничение:</strong> 1 <= брой низове <= 100</br>

<strong>Забележка:</strong>  За да може успешно да си изтествате програма ще трябва сами да напишете и getNumLetters. На контролното при подобна задача това няма да се изисква.</br>

### Задача 3.
Дадена ни е матрица от цели положителни числа с M реда и N стълба. Коефициент за даден ред ще наричаме средното
аритметично от числата на съответния ред.</br>
Задачата ни е да създадем нова матрица, която да съдържа само тези редове, за които коефициентите образуват строго
монотонно растяща редица.</br>
За целта:</br>
1. Напишете функция, която намира броя на редовете в новата матрица, без да я създава.</br>
2. Заделете динамично памет за новата матрица, като имате вече броя на редовете.</br>
3. Запълнете редовете в новата матрицата със съответните числа от първоначалната, за да получите матрицата, която удовлетворява условието. Изведете получената матрица на екрана.</br>

<strong>Ограничение:</strong> 1 <= M, N <= 100 </br>
Пример:</br>
Вход:</br>
5 4</br>
1 2 3 4</br>
3 2 1 1</br>
5 6 7 8</br>
2 2 3 3</br>
10 12 9 11</br>

Изход:</br>
1 2 3 4</br>
5 6 7 8</br>
10 12 9 11</br>

### Задача 4.
Правилен израз от скоби наричаме израз от скоби, в който броят на отварящите скоби е равен на този на 
затварящите и освен това във всеки един момент броят на отварящите скоби е по-голям или равен на броя на
затварящите.</br>

Пример : ( ( ) ( ) ) е правилен израз, докато изразът ( ) ) е неправилен.</br>
Напишете функция, която по подаден правилен израз от скоби намира позициите на най-вътрешната отваряща и затваряща
скоба.</br>
Позициите започват от 0. Интервалът също се брои за позиция.</br>

Пример:</br>
Вход:</br>
( ( ) ( ( ) ) )</br>
Изход:</br>
8 10</br>
Вход:</br>
( ( ( ( ) ) ( ) ) )</br>
Изход:</br>
6 8</br>

### Задача 5. 
Пред нас са поставени M супер-туби с вода, всяка с неограничена вместимост.</br>
Даден ни е и контейнер с N-литра вода.</br>
Напишете рекурсивна функция, която по дадено N намира по колко различни начина
можа да разпределим литрите вода в тубите.</br>

<strong>Ограничения:</strong> 1 <= N <= 20</br>

Пример:</br>
Вход:</br>
2 8</br>
Изход:</br>
9</br>
Вход:</br>
3 5</br>
Изход:</br>
21</br>

Обяснение на първия пример – ще покажем как биха изглеждали всички варианти:</br>
5, 3,</br>
3, 5</br>
4, 4</br>
6, 2</br>
2, 6</br>
7, 1</br>
1, 7</br>
0, 8</br>
8, 0</br>

### Задача 6.
1. Да се напише функция, която проверява дали дадено естествено число е просто.</br>
2. Дадена ви е функцията int getNumLetters(char\*), която по даден низ връща броя на символите му.</br>
Да се напише функция от по-висок ред, която приема масив от низове, техния брой и указател към функцията getNumLetters и
връща масив, съдържащ всички низове, за които броят на символите е просто число.</br>
Нека последния ред от масива съдържа празен низ (“\0”), за да не е необходимо да пазим размера. </br>

<strong>Ограничение:</strong> 1 <= брой низове <= 100</br>

<strong>Забележка:</strong></br>
За да може успешно да си изтествате програма ще трябва сами да напишете и getNumLetters. На контролното при подобна
задача това няма да се изисква.</br>
