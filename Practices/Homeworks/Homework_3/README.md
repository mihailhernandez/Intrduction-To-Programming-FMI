### Домашна работа №2 
_специалност Информатика, група 3, практикум_

####  Еднакви решения на задачи ще бъдат оценявани с 0 т.!

### Задача 1
Преподавател решава, че за да намали преписването ще напише
колкото се може повече задачи и ще ги разпредели сред студентите
по формулата:</br></br>
<strong>Номер на задача = (Факултетен номер % брой задачи) + 1.</strong></br></br>
Вашата задача е да напишете функция от по-висок ред, която приема
двумерен масив, който съдържа факултетните номера на студентите и
0 за номера на задачата на всеки студент, както и функцията, по която
ще се изчисли номера на задачата.</br></br>
В края на изпълнението на функцията 0-те в масива трябва да бъдат
заменени от номера на задачата, която ще бъде дадена на всеки
студент.</br></br>
<strong>Вход:</strong></br>
двумерен масив от вида {{FN, 0}, {FN, 0}, … {FN, 0}}, където
максималния размер на брой студенти е 20.</br></br>
<strong>Изход:</strong></br>
същия масив променен във вида {{FN, Task_No}, {FN, Task_No},
… {FN, Task_No}}</br></br>
<strong>Пояснение:</strong></br>
Ако имаме 20 задачи, студент с ФН 45005 ще трябва да реши 6-та
задача, а студент с ФН 45039 ще трябва да реши 20 зад.

### Задача 2
Да кажем, че преподавателят от 1 зад. е създал 20 задачи. Тъй като
създаването на много задачи с еднаква сложност е трудно, той знае
че задачи от 15 до 20 са по-трудни от останалите. По тази причина вие
трябва да напишете функция, която да намери факултетните номера
на студентите, които решават задачи в интервала [15; 20].</br></br>
<strong>Използването на динамична памет е задължително!</strong></br></br>
<strong>Вход:</strong></br>
двумерен масив от вида {{FN, Task_No}, {FN, Task_No}, … {FN,
Task_No}}, където максималния размер на брой студенти е 20.</br></br>
<strong>Изход:</strong></br>
едномерен масив, който съдържа факултетните номера на
студентите, които решават задача в интервала [15; 20].</br></br>

### Задача 3
Имате сортиран във възходящ ред масив от цели числа. Напишете
рекурсивна функция, която прилага метода на двоично търсене, за да
намерите дали число k се съдържа в масива и ако се съдържа –
върнете индекса му. В противен случай функцията връща стойност -1.
Метод на двоично търсене (за тези, които не са го разбрали на
упражнението или не са присъствали):</br>
1. Намираме индекса на средния елемент на масива, като запазваме
и индексите на началния и крайния елемент на разглеждания
масив.</br>
2. Проверяваме дали търсеният елемент съвпада със средния (този
който се намира на средния индекс).</br>
    1. Ако да, връщаме индекса на средния елемент и приключваме
изпълнението.</br>
    2. Ако не, сравняваме търсения елемент със средния</br>
        1. Ако търсеният елемент има по-малка стойност от
средния, тъй като масивът е сортиран по големина, това
означава, че ако елементът който търсим в масива се
съдържа в него, то той се намира в първата половина на
масива, т.е. подмасива от начални индекс до средния
елемент – 1.</br>
        2. Ако търсеният елемент има по-голяма стойност от
средния, то това означава, че ако той се съдържа в масива
се намира във втората половина на масива, т.е. от индекс
– средния + 1 до крайния индекс.</br>
3. След като сме намерили в коя част може би се намира търсения
елемент, то повтаряме 1 и 2 за подмасива, в който е възможно да
се намира нашият елемент.</br>
4. Изпълнението приключва, когато сме намерили елемента или
когато началния индекс не стане по-голям от крайния индекс
(точка 1).</br></br>

<strong>Пример:</strong></br></br>
Даден е масив от числа {1, 2, 3, 4, 5, 6, 7}.</br>
Търсеното число е 2.</br>
Средният елемент е 4.</br>
Виждаме, че 2 < 4, следователно елементът може да се намира в
лявата половина или подмасива {1,2,3}.</br>
Средата на този подмасив е 2, което е равно на търсения елемент,
следователно търсеният елемент е открит и връщаме индекса му 1
като резултат.</br>

<strong>Пояснения:</strong></br>
! В началото на всяка програма може да напишете като коментар
вашите имена и курс.
! Имате свободата да решите дали да предадете един cpp файл или
всяка задача на отделен. Името при избор за един файл да бъде
firstName_lastName_facultyNumber и съответно
taskNumber_firstName_lastName_facultyNumber при всяка задача на
отделен файл
